...Дедушкае мынам узыр Савин вылэм, узыр Савинлэн пиез — Иван. Иванэз но, узыр Савинэз но мон ӧй адӟы ни. Курадӟыса будӥ. Айыме тани кык пол армие басьтылӥзы: нырысь действительное басьтӥзы, собере — войнае. Мон сое уг тодӥськы ни. Огнам будӥ. Сузэре но, братэ но ӧвӧл. Эшлэсь вожъяськыса — трос пияй. Мар-о эшшо вералод на? Туж трос веран но — уг быгаты мон вераны. Мынам бӧрдэм потэ, вераны кутскисько ке... Сыӵе курадӟыса будӥ... Уз лу мынам вераме...

Одӥг пинал умой будэ, шуо, но чик одӥг пинал но кыӵе ке курадӟыса будӥз. Мамае уен-нуналэн ужа вал, семьяез ӧвӧл но. Семья ӧвӧлтэмен, ачим но вазь ужаны кутски. Куинь-ньыль классысен ик. Уг быгаты вераны, котьмар тон шу но...

Бабаед, монэ сюдыны турттыса, отӥ-татӥ медъяськыса ветлӥз. Кызьы чиданы луоз? Мыным нянь ваё шуыса ужаны кошкем но, тятя монэ корка огнаме пуктыса кельтэм, шуиз бабаед. Оло действительное басьтыкузы, оло войнае кошкыкуз озьы... Сюреке, пе, ужаны кошки но, тӥни, сое армие басьтӥллям. Бертӥсько но, веразы, пе, нылыд огназ кельтэмын шуыса. Мон, пе, пукисько, корка шоры пуксьыса, пичи маке. Нош тятя войнае кошкыку, мон куать арес кыли, шуиз. Кызьы-о, со сяна, уг тодӥськы ни мон. Гожтэт гожъяны мама косэ ке, “тятя” гожтыны но уг тодӥськы вал. “Мама” гожтыны тодӥсько, “тятя” — уг. Гуртэ мыныса, гожтыса ваисько вал.

Всё, эшшо мар-о? Озьы ик курадӟыса будӥ.

Бабаед ужась вал но, бабаедъя-а, мар-а ачим но ужась луи. Фермаын ужа вал. Фермаын тырмытэк, сушилкаын ужа на вал. Дорын ужа, муртлы юрттылӥз.

Веркадэ вераса-вераса гожъято но — лэзё ай. Коркан пукон сямен. Уг быгаты отчыяд вераны. Озьы, вераськон сяменым гожъясалыд ке... нош мугес косӥськод ке — уг луы мынам вераме.

Бӧрдӥсько но — тани уката йыры висе.

Эшъёсы чиста сузэр-братэн вал но — шудо вал, нош мон огнам... Бабаед ужаны кошке, лумбыт пытсаса возе вал монэ. Одӥг пол ужаны кошкиз — ыжпимы вордскиз, чыльк-чольк тэтчаса ветлэ вал но, сураськыса кельтэм- мар вышкые тэтчиз — ыжпие кулӥз, ачим но сутскисько вал ини. Поттыны турттӥ-турттӥ — ӧй быгаты. Ой, мае гинэ веранэз ӧвӧл но — уг луы вераме. Ноку но улытозям умой улонэз ӧй адӟы.

Веркаез гожъято ай но — лэзё. Каллен гинэ вераса гожъято.

...Базаре мыныны кулэ вал. Али Веркаен Ларисэн базаре ветлӥзы но, уксёе ӧвӧл шуыса, дэрем басьтымтэ. Синмаськем дэремзэ басьтымтэ. Верка, пе, косӥсько вал басьтыны... Со басьтэм. Тынад уксёед ӧвӧл, дыр, о-о, пие, вань-а?.. Вить сюрсэз векчиятэмед уз луы, дыр, луоз-а?.. Пенсия мыным али сётӥзы но, одӥг сюрсэ вал но, сое берыктӥ. Куать сюрсэ вань мынам но... Кыӵе ке гоно дэремзы, пе, вал, сыче — “уко” шуо вал азьвыл, чилясен мар ке. Нош таиз басьтымтэ. Мыным ӧз кельшы, мукетыз кельшиз, шуиз. Собере басьтэ вал соос. Кыкназы но огазе уло. Люкиськизы ке но, огзылэсь огзы дӥсяса нуллэмзы луысал, пӧртэм басьтысалзы ке. Табере ӧвӧл ни, дыр. Ма, оло, мызонэз кельшоз?.. 
